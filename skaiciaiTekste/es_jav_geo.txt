Užsienio reikalų ministras Linas Linkevičius sako, kad būtinas vieningas Europos Sąjungos ir JAV atsakas į geopolitines grėsmes. Linas Antanas Linkevičius© DELFI / Josvydas Elinskas Lietuvos diplomatijos vadovas tai trijų Baltijos valstybių ir Lenkijos vardu pirmadienį sakė vaizdo konferencijos būdu surengtoje neformalioje ES užsienio reikalų ministrų taryboje. „JAV ir NATO yra Europos saugumo garantas. Bendradarbiavimas sprendžiant tokius iššūkius kaip Rusijos agresyvūs veiksmai ES ir NATO kaimynystėje bei tolimesniuose regionuose, Sirijoje ar Libijoje, o taip pat auganti Kinijos galia, terorizmas, masinio naikinimo ginklų platinimas, yra nepakeičiamas“, – ministerijos pranešime cituojamas L. Linkevičius. „Būtina gilinti dialogą su JAV ir koordinuoti ES-JAV atsaką į geopolitines grėsmes,” – teigė jis. L. Linkevičius diskusijoje su JAV valstybės sekretoriumi Mike'u Pompeo Baltijos valstybių ir Lenkijos vardu pabrėžė, kad svarbu stiprinti ES-JAV koordinaciją ir įsitraukimą ES Rytų kaimynystės šalyse siekiant atsverti Rusijos įtaką. Anot Baltijos šalių ir Lenkijos užsienio reikalų ministrų, konsoliduota ES ir JAV pozicija Ukrainos, Sakartvelo ir kitų Rytų partnerių klausimu leis palaikyti tarptautinės bendruomenės spaudimą Rusijai dėl jai nepriimtinų veiksmų. SUSIJĘ STRAIPSNIAI JAV Aukščiausiasis Teismas: pilietinių teisių įstatymas gina LGBT darbuotojus  (11) Nufilmuota, kaip plėšikautojai iš prekybos centro pavagia prekių už 100 tūkst. JAV dolerių  (26) „Tik bendra ES ir JAV parama Ukrainos ir Sakartvelo euroatlantiniam pasirinkimui duos laukiamų rezultatų“, – teigė diplomatai. Jie taip pat pabrėžė, kad parama Rytų partnerystės regiono valstybėms, ypač Ukrainai, turi nemažėti, pabrėžiant būtinybę nelėtinti Ukrainos reformų tempo. ES ir JAV bendros iniciatyvos, suteikiant alternatyvų Rytų partnerėms apsirūpinti energetiniais ištekliais, stiprina jų atsparumą įvairaus pobūdžio Rusijos energetiniam spaudimui. Pasak L. Linkevičiaus, būtina pratęsti sankcijas Rusijai, kol nėra išnykusios prielaidos jų įvedimui. „Sankcijos Rusijai turi būti tęsiamos, kol nėra išnykusios prielaidos jų įvedimui. Esame susirūpinę aukšto lygio iniciatyvomis normalizuoti santykius su Rusija. Tai tik paskatins Kremlių tęsti agresyvią politiką, todėl Rusijos narystė G7 grupėje neturėtų būti atstatyta”, – teigė L. Linkevičius.

Skaitykite daugiau: https://www.delfi.lt/news/daily/lithuania/linkevicius-butinas-vieningas-es-ir-jav-atsakas-i-geopolitines-gresmes.d?id=84538209
